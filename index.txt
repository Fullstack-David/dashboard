
Övergripande krav

- Uppgiften ska byggas genom HTML, CSS och JavaScript och du får inte 
använda färdiga ramverk utan det är ren vanilla som gäller.

- Dashboarden ska spara informationen i LocalStorage så att det som ändrats 
finns kvar när dashboarden öppnas nästa gång

- Designen måste inte följa den mockup som finns i denna uppgiften men 
försök gärna efterlikna den för att också öva på CSS.

Funktionalitet

Det finns totalt sju (7) olika delar i dashboarden som behöver byggas. 
Dessa är markerade i bilden nedan.


Beskrivning av funktionaliteten

1. Här ska klockslag och datum synas och klockan ska ändras när tiden ändras utan att sidan laddas om.

2. Rubriken på sidan ska användaren kunna ändra genom att klicka på den. När användaren klickat på rubriken blir den redigerbar och ändringarna sparas direkt.

3. Denna del innehåller länkar som användaren sparat. Användaren kan ta borts länkar (3a) samt lägga till nya (3b). När användaren lägger till nya länkar ska användaren fylla i länken samt en rubrik som denna vill ska synas i dashboarden.
    
--(Extra utmaning: Hämta länkens favicon och visa som bild i dashboarden.)
    
4. Här ska vädret i närtid visas. Denna behöver inte se ut exakt som i skissen men det ska vara data som hämtas från något öppet API. För att avgöra vilken stad vädret ska visas för ska browserns geolocation-api användas.
    
--(Extra utmaning: Gör så att användaren kan anpassa orten som visas)
    
5. Denna del får du fritt bestämma vad den ska innehålla. Det ska dock vara data från ett externt API och exempelvis kan det vara senaste nyheterna eller aktiekurser.

6. I den här delen ska användaren kunna skriva snabba anteckningar. Tänk en stor textarea bara där det som skrivs sparas hela tiden. Det ska inte finnas flera olika anteckningar utan bara just en yta.

7. När användaren klickar på denna knapp ska en randomiserad bild från Unsplash API hämtas och läggas in som bakgrund på dashboarden.
    
--(Extra utmaning: Låt användaren fylla i ett sökord som används för att hitta en randomiserad bild så att det blir inom ett tema som användaren önskar.)


